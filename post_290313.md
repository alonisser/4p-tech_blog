## רשימת קריאה

**[קוד פתוח - קוד סגור: גרסת המכונות][1]** כתבה בWired שהולכת מעבר למאבק הנוכחי בארה"ב נגד הפסיקה שהפכה Jail breaking ללא חוקי (בגלל הפרת הפטנט לכאורה) אלא לאופן המעוות והנסתר מהעין שבו שימוש דורסני בפטנטים מפר את זכויות הבעלות "המובנות מאליהם" בקפיטליזם המודרני. לא רק הטלפון שלך הוא לא שלך, גם המכונית, מכונת הכביסה והטרקטור. ועל המאבק נגד זה.

**[טק פוליטי][2]** הוא אתר חדש (מבית היוצר של ניב קלדרון), שכשמו כן הוא, מתעסק בממשק שבין טכנולוגיה ופוליטיקה ואיך זאת מעצבת את זאת מחדש. #מעניין

## ברשת

**[Stacksort][3]** לא יאמין שמישהו אשכרה הלך וכתב קוד עפ רעיון מוזר של Xkcd. אבל מסתבר שזה מה שקרה וזה אשכרה עובד. #חייבים לנסות

[<img src="http://imgs.xkcd.com/comics/ineffective_sorts.png" width="713" height="667" alt="ineffective sort" class="aligncenter" title="StackSort connects to StackOverflow, searches for 'sort a list', and downloads and runs code snippets until the list is sorted." />][4]

## webdev ועוד למפתחים

**[הרשת המקבילה][5]**: מכירים את חוק מור? בטח שמכירים. החוק של מנהל אינטל דאז שקבע שמספר הטרנסיטורים בצ'יפ מכפיל את עצמו כל שנתיים. החוק הזה הוא אולי אחד הבסיסים החשובים המאפשרים את מהפכת התוכנה של העשור האחרון. המעבר לשפות פרודקטיביות וגבוהות יותר (מכתיבה בc וAssembler) אפשר התפוצצות (חיובית) של עולם התוכנה [והתפשטות שלו לעוד ועוד תחומים][6]. אבל השפות פרודקטיביות יותר נשענות על המוכנות שלנו לשלם בסיבובי מנוע עבור הפרודקטיביות הזאת, בגלל שחוק מור גורם לסיבובי מנוע "לעלות פחות" ומקבלים יותר "באותו כסף".אז חוק מור נכון (בינתיים) אבל בעשור האחרון נראה שהוא נע יותר לכיוון ריבוי הליבות מאשר המשך ההאצה של מעבדים רגילים. וכאן העלילה מסתבכת, כי ניצול של ריבוי ליבות הוא כבר חווית תכנות מורכבת ומפוקפקת. בטח בJs שכלואה מטיבה בד"כ בתוך הדפדפן עם Thread אחד.<br>אז מה עושים?:

**[Parallel.js!][7]** מעניקה לנו את האפשרות לחווית מחשוב פרללית בJS באמצעות Api פשוט ונהיר מעל Web workers? ויש גם עוד גודיס כמו עם Map reduce מובנה! #מגניב (ובאמת Api פשוט.)

[<img src="http://4p-tech.co.il/blog/wp-content/uploads/2013/03/parallel.jpg" alt="Tracks at Proviso yard of C & NW RR, Chicago, Ill. (LOC)" width="640" height="501" class="aligncenter size-full wp-image-1555" />][8]

ועוד קצת:

**[CSSDB][9]** אתרון שמקדיש את עצמו לספריות css חדשות/פופלאריות ובכלל. אם אתם בעניין של לגלות משהו חדש או סתם לשוטט בתחום.

**[Screencheck][10]** מבית CyberCrab הוא עוד אתר שמאפשר לראות איך נראה האתר/אפליקציית ווב שלנו בגדלים מסך שונים ולראות איך העיצוב הרספונסיבי שלנו עובד (או לא). #שימושי

### פייטוניסטה:

עם תום PyCon כנס הפייטון השנתי הגדול בארה"ב הנה **[המצגות][11]** וגם **[הוידאו של ההרצאות][12]**. מאוד מעניין (מתי שהוא אני אסע לכנס PyCon מבטיח).

**[פייטוו! א-סינכרוני][13]** המצגת של גוידו ון רוסמו (הBDFL של פייטון) מPyCon האחרון. שמציג את התקן המוצע החדש (PEP) ונסיון יישום שלו (tulip) לפרוטוקול אסינכרוני בפייטון 3.4. וואו (אבל ב3.4 ולא ב 2.X) *האסטה לה ויקטוריה סיימפרה*.

וגם סוגיה פחות נעימה הייתה כרוכה בPyCon האחרון, שכמו הרבה דברים באינטרנט, שהתנפחה בינתיים [מחוץ לכל פרופרציה הגיונית][14]. בדיחה גסה (ואולי סקסיסטית) הושמעה בקהל, בניגוד לקוד ההתנהגות של PyCon. המתבדח צולם ע"י מפתחת אחרת והיא גם העלתה את זה לטוויטר שלה עם דיווח על התקרית. זמן קצר אח"כ הוא סולק מהכנס ואז פוטר מעבודתו. קצת אח"כ היא זכתה למסע גינויים והשפלות סקסיסטי ובסופו של דבר פוטרה מעבודתה והסאגה עוד ממשיכה. אבל תכלס, זו עוד הוכחה, אחרי סדרה של אירועים דומים, ש[התבטאויות והתנהגות סקסיסטית][15] עדיין נפוצים מאוד בקהילה הטכנולוגית. שבניגוד לדימוי שלה על עצמה, בעניין הזה לפחות היא מאוד לא מתקדמת.

בינתיים הPSF (הארגון המלכ"רי שמנהל את פייטון ואחראי גם על PyCon) העלה לGithub את [קוד ההתנהגות][16] שהיה נהוג בPyCon האחרון בניסיון לעריכה משותפת ע"י הקהילה לשיפור ומניעת הסיטואציה שהתרחשה.

ועוד משהו מעניין:

**[BulbFlow][17] ספריית פייטון לעידן הגרף** שמדובר על גרף מדובר על הגרף המתמטי, כמו זה שמניע את פייסבוק וגוגל, לא על לצייר גרפים. ממשק פייטוני לכמה מהDB מבוססי הגרפים שפרצו לאחרונה - בעיקר Neo4js (לא רק). לא התנסתי אבל נראה כמו ORM של הדור הבא.

## וספיישל ריכוז של jQuery (עם פרסום הפוסט שלהם בדרך ל2.0)

[<img src="http://4p-tech.co.il/blog/wp-content/uploads/2013/03/jquery1.png" alt="jquery" width="150" height="150" class="alignright size-full wp-image-1558" />][18]הספרייה שהפכה להיות בהרבה מקרים הApi המקוצר של Javascript (ולא תמיד לטובה). **[בדרך ל2.0][19]** פוסט בבלוג בדרך ל2.0. זוכרים ש2.0 שוברת את התמיכה בOldIE?! נו מור IE6,7,8. אפשר לומר ש6,7 כבר מתייתרים אבל הבחירה להעיף את 8 היא משמעותית. עקרונית הם משאירים במקביל את הנתיב של 1.9, שאמור להתפתח במקביל ל2.0 וככל הניתן לתמוך באותו API, אם זה יעבוד? לא יודע. אם זה חכם? לטעמי לא. חלק מהסיבה להשתמש בjQuery במקום בvanillajs היא היכולת לכתוב קוד פשוט שיעבוד בIE8. כן, אני יודע שמדובר בדפדפן לא מבוסס סטנדרטים שדורש נפח משמעותי של קוד וhacks בתוך jQuery בשביל שיעבוד. אבל הי, בלי זה אפשר גם להשתמש בZepto, תואמת הjQuery רק בלי IE. רמז אין מה להשוות את הפופולאריות של zepto לjQuery, למרות קלות המשקל. כנראה שזה עדיין שיקול, וימשיך להיות שיקול משמעותי כל עוד xp היא עדיין מערכת ההפעלה הנפוצה בעולם המחשבים השולחניים, כלומר במשרד התאגידי. גם החברה בjQuery foundation מודעים לזה וממליצים כרגע להשתמש בזה בתוך אפליקציות בסביבה נשלטת כמו תוספי דפדפן לכרום ופיירפוקס, אפליקציות ווב לנייד עם Phonegap וחברים וכדומה. יש גם עוד חידושים כמו מנוע build מתוחכם ועוד. #לעתיד

**[ללמוד jQuery][20]** עוד פריבי - בתת אתר חדש של Codeschool, עם האחלה מדריכים (ממושחקים) שלהם. #למי שלא מכיר בכלל

**[Jsonmate][21]** עןד כלי שמאפשר לשחק ולעבד עם JSON בדפדפן. האדג' של זה? לא רק להדביק מידע אלא גם לקבל מידע (כולל Jsonp) ממקורות המידע שלך, לבדוק מה מגיע ולשחק עם זה. #שימושי

עד כאן להיום, סופש נעים ומוזמנים כמובן לכתוב אלינו בכל הערוצים.

 [1]: http://www.wired.com/opinion/2013/03/you-dont-own-your-cellphones-or-your-cars/?cid=co6477254
 [2]: http://techpoliti.com
 [3]: http://gkoberger.github.com/stacksort/
 [4]: http://xkcd.com/1185/
 [5]: https://github.com/adambom/parallel.js
 [6]: http://online.wsj.com/article/SB10001424053111903480904576512250915629460.html
 [7]: http://adambom.github.com/parallel.js/
 [8]: http://www.flickr.com/photos/library_of_congress/2179193054/
 [9]: http://cssdb.co/
 [10]: http://cybercrab.com/screencheck/
 [11]: https://speakerdeck.com/pyconslides
 [12]: http://pyvideo.org/category/33/pycon-us-2013
 [13]: https://www.dropbox.com/s/xknbe58zcvjhzhv/PyCon2013.pptx
 [14]: http://techcrunch.com/2013/03/21/a-dongle-joke-that-spiraled-way-out-of-control/
 [15]: http://www.buzzfeed.com/courtneystanton/a-woman-walks-into-a-tech-conference
 [16]: https://github.com/python/pycon-code-of-conduct
 [17]: http://bulbflow.com/
 [18]: http://jquery.com/
 [19]: http://blog.jquery.com/2013/03/01/jquery-2-0-beta-2-released/
 [20]: http://try.jquery.com
 [21]: http://jsonmate.com