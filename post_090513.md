## רשימת קריאה

**[חרש הממים][1]** ריטון ארוך ומושקע (באנגלית) על איך ביל אוריילי, המוציא לאור ומארגן הכנסים ובין השאר האיש שטבע את המושג "ווב 2.0", **"חטף" את תנועת התוכנה החופשית וביצע בה טרנספורמציה לתנועת ה"קוד פתוח"** ומה בכלל הבעיה עם זה.  
רחב יריעה ומרתק, גם אם נראה מוטה לפרקים. התמונה שמורוזוב מצייר היא מרתקת ומפחידה, לשיטתו (הלא מופרכת) רבים מתומכי תנועת "הקוד הפתוח" הם בכלל ליברטריאנים א-לה איין ראנד. אנשים שלא מתעניינים בחברה (ואף מתנגדים להתערבות שלה בדמות מיסוי או רגולציה) ו/או קפיטליסטים ציניים שמנצלים את יחסי הציבור לפיתוח יעיל יותר (א-לה גוגל לפרקים). מורזוב מנגיד את אוריילי וחבורת "הקוד הפתוח" לסטולמן וארגון התנועה החופשית. כשאוריילי מצדד ביעילות ו"חופש" טכנולוגי, סטולמן עוסק בעקרונות מוסריים ובמחוייבות חברתית.

הזיהוי הנכון של תנועת הקוד הפתוח שהעתיד הולך לאינטרנט והמאבק על רישיונות התוכנה לדסקטופ שניהלו סטולמן וחבריו נהיה לא רלוונטי סייע לפריצה הגדולה שלה קדימה, אבל המונחים נשארו מעורפלים. השיח על "האינטרנט" וחכמת ההמונים המגולמת בו כמו גם המאבק המתוקשר על "החופש" של "האינטרנט" מסתירים את הויתור הגדול על החופש שעשינו שהעברנו את המידע שלנו לחברות ענק של עידן הרשת. את המשמעות של העברת כוח המחשוב שלנו ל"ענן" (עוד מים מבית אוריילי) כלומר ל"אינטרנט" העברנו אותו לשרתים **מסחריים** של חברות גדולות מאוד.

גם הדוגמאות האחרונות של מאבקי SOPA שגייסו גולשים מארהב ומהעולם למאבק ברגולציה שעלולה הייתה לסכן את "חופש" האינטרנט מעידות גם **על מה לא נלחמים**. לא ראינו מאבק דומה על חופש המידע או על הפרטיות שלנו מול ענקיות הרשת. על פרוטוקולים פתוחים להגירה בין שירותים. על מחוייבות לשמירת הגישה שלי למידע שלי (ועל זה שיש בעיה אין גם עם מי לדבר כמו שגילה מי שחשבון הג'ימייל שלו נחשד ונחסם).

עוד זהוי מעניין של מורוזוב הוא על המים החדש מבית אוריילי: "Goverment 2.0" ממשלה 2.0 שמבוססת "קוד פתוח" ובעצם (כפי שמתגלה גם מהתמיכה המובהקת של השמרנים באנגליה ברטוריקה הזו) היא תירוץ/מסווה להפרטה.

אחרי שקראתי, **חזרתי קצת ליסודות, לתנועת התוכנה החופשית**, למאבק של סטולמן. אני לא שותף להצגה של תנועת הקוד פתוח **רק** כחטיפה קפיטלסטית- אינסטרומנטלית של התוכנה החופשית. כשותף (גם אם מינורי מאוד) וגם כמשתמש בפרוייקטים של קוד פתוח אני יודע שיש ערך מוסף מעבר לטכנולוגיה ול"לקרוא את הקוד". הקוד הערכי שנוצר בקהילות המשתמשים והמפתחים הבינלאומיות מבוסס לא רק על יעילות טכנולוגית אלא גם על רוח של חופש, סיוע לקהילה ולמתחילים, שחרור קוד שמקדם את כולם וסלידה מסויימת מפטנטים. ועדיין, היא מבוססת מאוד על הגיון של "יעילות" טכנולוגית ומוטיבציה קפיטליסטית. האם זה מספיק? כנראה שלא.

אבל תנועת הקוד הפתוח צריכה כלים חדשים מעבר לעולם רישיון התוכנה לנהל את המאבק הזה. המאבק בפטנטים בתחום התוכנה (או הגנטיקה והעיצוב) יכול להיות חלק. מה עוד? בעידן שאפילו מערכת ההפעלה הפתוחה GNU/linux, בבת עינם של ארגוני התנועה החופשית, משווקת בעיקר ע"י כמה חברות מסחריות כמו קנוניקל ורד האט ושמונופליסט התוכנה/חומרה ותובע הפטנטים הגדול, סטיב ג'ובס הופך להיות האלוהים (שבשמיים) של עמק הסיליקון, נראה שלאנשי התנועה החופשית אין **עדיין** תשובה טובה.

[<img src="http://4p-tech.co.il/blog/wp-content/uploads/2013/05/free_vs_open.jpg" alt="free_vs_open" width="300" height="188.4" class="aligncenter size-full wp-image-1628" />][2]

## כלים לקוד פתוח

בהמשך לפוסט הקודם שהיה **[הכרות לעולם הקוד פתוח][3]** :

**[FreedomSponsers][4]** הוא אתר שמאפשר לעשות crowdsourcing ל Issues פתוחים בפרוייקטם של קוד פתוח.

**[TLDR Legal][5]** מנוע חיפוש לבחירת רישיון קוד פתוח שמתאים לך ולפרוייקט שלך. כמו גם מחולל של הפניות מתאימות לרישיונות של פרוייקטים אחרים שהפרוייקט התבסס עליהם וכו',.

**[איך להפוך את הפרוייקט קוד פתוח שלך למגניב באמת][6]** כמה טיפים מוצלחים על מה הופך פרוייקט קוד פתוח ממועיל למוצלח באמת. תיעוד, בדיקות, גרסאות וכו'. הקטעים המשעשעים יותר הם קטעי המה לעשות אם אתה ממש רוצה לדפוק את המשתמשים שלך.

## ברשת

**[זה היום][7]** קצת פרספקטיבה אף פעם לא תזיק #מהמם

**[16 צבעים][8]** עןרך לאמנות אסקי צבעונית שאשכרה עובד (וכן, גם פרוייקט קוד פתוח)

## מפתחי רשת

**[משאית גרר][9]** פרוייקט מלהיב וחדש מבית מוזילה שמאפשר שיתוף בזמן אמת בעריכה, צ'ט וכו' ברשת. עם כפתור Js אחד. בלי סטאפ כמעט, עם משתמשים מזדמנים וכו',. **מטורף** לדעתי

**[Sly][10]** ספריית סקרולינג יפה ומגניבה עד מאוד (וכן, אפשר לעשות איתה בקלות גם פראלאקס או סקרולינג אינסופי)

[<img src="http://4p-tech.co.il/blog/wp-content/uploads/2013/05/coffeescript_logo.png" alt="coffeescript_logo" width="128" height="128" class="alignleft size-full wp-image-1643" />][11]**[המהות של Coffeescript][12]** אונליין טוטריאל מצויין (ומעוצב ואינטראקטיבי וכזה מצויין) לCoffeescript האופנתית המתקמפלת לJS. אני לא שייך לנומקלטורה של Coffeescript (שפופולארית בחוגי Node וBackbone ) אבל אין מה לומר שהיא כלי יעיל, יפה וגם מלמד JS.

**[Layoutit][13]** .גם אם זה נראה לרגע ככה- זה לא בונה אתרים ארור ומגעיל. זה פתרון שמאפשר לעשות עיצוב ראשוני של פרונטאנד בלבד, מבוסס Bootstrap, ע"י drag and drop.

### לדבג לדבג

[טיפים מAddy Osmany][14] על שימוש ב console.timeStamp() console.time() וכו כדי לסמן זמנים בdevtoools

**[Chrome logger][15]** שכשמו כן הוא (ונתמך רק בכרום כרגע) מאפשר לשלוח הודעות לקונסול של הדפדפן **מתוך אפליקציית צד השרת** (אכן כן). כרגע תומך בPython, php, ruby, node.js ואפילו .NET #מועיל

## Html5 וחידושים מהחזית <img src="http://4p-tech.co.il/blog/wp-content/uploads/2012/01/HTML5_Logo_256-150x150.png" alt="html5 logo" width="150" height="150" class="alignright size-thumbnail wp-image-335" />

**[עדכון ממוזילה][16]** על ההתפתחויות החדשות (ממש מהקצה המדמם) בפיירפוקס. כולל Parallel.js, asm.js, תמיכה בRange בטפסים ועוד רבים טובים. הכי מעניין (וגם מחדש) עבורי היתה התמיכה בNotification Api.

מה זה? עוד **[Spec של Html5][17]** שמאפשר להציג הודעות למשתמש "מחוץ לקונטקסט מסך הדפדפן", בדומה להודעות ממערכת הפעלה ולא כמו Alert החוסם והמכוער.

הנה **הדגמה של הAPI הפשוט למדי [בפורק][18] jsFiddle שלי מהדמו המקורי עם קצת יותר פירוט לפונקציונאליות ומה עושים איתה , (נתמך בכרום וכנראה גם בפיירפוקס המעודכן)

<pre>[jsfiddle url="http://jsfiddle.net/alonisser/2MuGa/" height="300px" include="result,html,js"]</pre>

כן, יש לזה עוד דרך ארוכה, גם באחידות של היישום, גם בפיצ'רים חסרים (לטעמי לפחות) כמו יכולת להתממשק למערכת ההודעות המובנת של מערכות הפעלה מסויימות, העדר "אוסף" שמאפשר לבדוק את הNotifications הפתוחים וגם Api שעוד לא עקיב לגמרי. אבל מעניין ומועיל.

**[Hand.js][19]** הוא פוליפיל (תחליף) שמספק תמיכה בApi המשותף של כל הPointer events בין דפדפנים. תזכורת : מדובר [בAPi שאמור לאחד][20] את האירועים של עכבר, נגיעה מולטיטאצ', עט אלקטרוני וכו'.

 [1]: http://thebaffler.com/past/the_meme_hustler
 [2]: http://4p-tech.co.il/blog/wp-content/uploads/2013/05/free_vs_open.jpg
 [3]: http://4p-tech.co.il/blog/?p=1594
 [4]: http://www.freedomsponsors.org/
 [5]: http://www.tldrlegal.com/
 [6]: http://blog.clojurewerkz.org/blog/2013/04/20/how-to-make-your-open-source-project-really-awesome/
 [7]: http://hereistoday.com/
 [8]: http://draw.sixteencolors.net/
 [9]: http://towtruck.mozillalabs.com/
 [10]: http://darsa.in/sly/
 [11]: http://coffeescript.org/
 [12]: http://coffeescript.carbonfive.com/
 [13]: http://www.layoutit.com/
 [14]: https://plus.google.com/115133653231679625609/posts/hLYiVzqGu4r
 [15]: http://craig.is/writing/chrome-logger
 [16]: https://hacks.mozilla.org/2013/04/hidpi-support-html5-notifications-parallel-js-asm-js-and-more-firefox-development-highlights/
 [17]: http://notifications.spec.whatwg.org/
 [18]: http://jsfiddle.net/alonisser/2MuGa
 [19]: http://blogs.msdn.com/b/eternalcoding/archive/2013/01/16/hand-js-a-polyfill-for-supporting-pointer-events-on-every-browser.aspx
 [20]: http://www.w3.org/2012/pointerevents/